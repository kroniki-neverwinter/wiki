---
title: 'Zmiana wyglądu przedmiotów'
---


## Bronie i tarcze

Zmiana wyglądu broni oraz tarcz jest możliwa przy użyciu kowadła, które możesz odnaleźć w Porcie Llast. Znajdziesz je obok pieca hutniczego, w zewnętrznej lokacji miasta, przy kuźni "Pod Pękniętym Kowadłem".

Aby móc użyć kowadła musisz dzierżyć Lekki Młot. Broń tę kupisz w kuźni "Pod Pięknietym Kowadłem", bądź u innych kupców w grze. Pamiętaj, że aby jej użyć, Twoja postać musi posiadać atut "Używanie broni (bronie bojowe)".

Aby zmienić wygląd broni najpierw weź w rękę Lekki Młot i kliknij na kowadło. Gdy uruchomi się okienko  zmień broń trzymaną w prawej ręce postaci. Uwaga - wyglądu niektórych broni nie będziesz móc zmienić, wynika to z projektu gry. Na koniec wybierz odpowiednią opcję z okienka.

Aby zmienić wygląd tarczy kliknij na kowadło dzierżąc Lekki Młot, a do drugiej ręki weź tarczę. Wybierz odpowiednią opcję z okienka.

:::warning

Zmian można dokonywać tylko na losowych przedmiotach ze skrzynek/potworów, które mają opis "stalowy" bądź lepszy.

:::

## Zbroje, szaty, płaszcze, kaptury oraz hełmy

Wygląd poszczególnych części ubrania postaci zmienisz za pomocą manekinów. Te znajdziesz m. in. w kuźniach czy sklepach z ubraniami.

Dodatkowo możesz ściągnąć (technicznie ukryć widoczność elementu na figurce postaci) kaptur bądź hełm za pomocą komendy:
`/schowaj hełm`

Ta sama komenda przywraca jego widoczność.

Analogiczną funkcję w przypadku płaszczy pełni komenda:

`/schowaj płaszcz`

Użycie komendy przypisane jest do każdego przedmiotu indywidualnie. Jeśli zmienisz noszone nakrycie głowy lub płaszcz, a nie chcesz, żeby ten element był widoczny, ponownie użyj komendy.
