---
title: 'Magia Cienistego Splotu'
---

## Magia Cienistego Splotu

### Nowy Atut
**Rodzaj atutu**: Ogólny\
**Wymagania**:
- Umiejętność rzucania zaklęć 1. poziomu
- Mądrość 15 lub bóstwo opiekuńcze Shar, lub Vhaeraun.

**Opis**: Postać poznaje tajemnice Cienistego Splotu i potrafi czerpać z niego energię do rzucania zaklęć. Gdy rzuca zaklęcie ze szkoły Zaklinania, Iluzji, Nekromancji lub z identyfikatorem Ciemność, ST zaklęcie wzrasta o +1. Ponadto przeciwnicy mają o 2 punkty wyższy ST testów przy próbach rozproszenia jej zaklęć. Niestety, postać otrzymuje karę -1 do ST zaklęć ze szkół Wywoływania i Transmutacji. Postać nie może również rzucać zaklęć z identyfikatorem Światło, próba rzucenia ich zawsze zakończy się niepowodzeniem.\
**Użycie**: Automatyczne.

---

> _Cienisty Splot jest przeciwieństwem konwencjonalnego Splotu, kontrolowanego przez boginię magii, Mystrę. Został stworzony przez boginię cieni, Shar, jako tajemne narzędzie rywalizacji z Mystrą oraz środkiem szerzenia własnych wpływów._
>
>_Cienisty Splot różni się znacząco od normalnego Splotu przede wszystkim swoją naturą i efektami ubocznymi, które wywołuje u swoich użytkowników. Podczas gdy standardowa magia jest źródłem neutralnym, a Mystrze zależy na zachowaniu równowagi i harmonii, Cienisty Splot jest powiązany z emocjami, takimi jak strach, gniew czy desperacja, i często prowadzi użytkowników na ścieżkę moralnego zepsucia._
>
>_Zaklęcia pochodzące z Cienistego Splotu cechują się większą efektywnością w dziedzinach iluzji, nekromancji oraz zaklęć związanych z ciemnością i kontrolą umysłów. Są one również skuteczniejsze w przełamywaniu konwencjonalnej magii. W przeciwieństwie jednak do normalnych zaklęć, magia Cienistego Splotu jest mniej efektywna w kreacji i manipulacji energią oraz światłem._
>
>_Użytkownicy magii Cienistego Splotu ryzykują niebezpieczeństwami zarówno fizycznymi, jak i psychicznymi. Często doświadczają pogorszenia zdrowia psychicznego, obłędu oraz stopniowego oderwania się od rzeczywistości. Ponadto korzystanie z tego alternatywnego źródła magii może wiązać ich los z boginią Shar, czyniąc z nich jej sługi lub narzędzia w jej mrocznych planach._
>
>_Przedmioty Cienistego Splotu są rzadkie i bardzo potężne, często stworzone przez magów będących lojalnymi sługami Shar. Mają tendencję do wzmacniania zdolności użytkowników w dziedzinach związanych z cieniem i ciemnością, jednocześnie pogłębiając związane z tym źródłem magii efekty uboczne. Wiele takich przedmiotów posiada własną inteligencję i może manipulować użytkownikiem, popychając go w stronę mroku i służby bogini Shar._
>
>_Magia Cienistego Splotu pozostaje tajemnicza i rzadko spotykana. Większość magów uważa ją za niebezpieczną i bluźnierczą alternatywę._
>
>_Shar zazdrośnie strzeże swoich sekretów, a ci, którzy próbują igrać z Cienistym Splotem bez jej błogosławieństwa, stają się celem agentów jej kościoła, dbających o to, by Cienisty Splot pozostał tajemnicą. Zaś ci, którzy posługują się nim jawnie, nie starając się za wszelką cenę ukryć źródła swojej magii, muszą liczyć się z tym, że wiele z obecnych w regionie sił, zarówno "dobrych" jak i "złych" uzna go za zagrożenie, które wymaga natychmiastowej eliminacji [**ryzyko śmierci fabularnej postaci**]._

![image](https://github.com/user-attachments/assets/89452383-2225-469c-b82e-4911c4132c92)



