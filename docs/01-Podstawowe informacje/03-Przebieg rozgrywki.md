---
sidebar_label: 'Przebieg Rozgrywki na serwerze'
---

# Przebieg Rozgrywki na serwerze

## Rola Gracza
Każdy gracz jest odpowiedzialny za fabułę swojej postaci. Dobrym pierwszym krokiem w celu zapewnienia postaci rozwoju fabularnego jest stworzenie Karty Postaci. Nie jest to wymóg, ale nawet jeśli ktoś nie ma dość motywacji aby stworzyć pełną KP, przydatny może być zwykły plik tekstowy w którym można zapisywać zarys fabularny i notatki dotyczące faktów z życia postaci (przykładowo miejsce urodzenia, informacje o rodzinie). 

Koncept/Karta Postaci jest zaledwie początkiem. To na graczu spoczywa odpowiedzialność za dalszy rozwój fabularny postaci, który jest równie ważny jak rozdawanie poziomów. Jest wiele możliwości i chociaż osiągnięcie „bogactwa i sławy” to całkiem niezła motywacja dla postaci, warto rozważyć bardziej precyzyjne dążenia, np. zostanie Arcymagiem w Gildii Magów, Porucznikiem Straży Miejskiej, a może nawet Wielkim Kapitanem Luskanu?

Mogą w tym pomóc narzędzia [**Storytellingu i Kamieni Milowych**](https://wiki.nwn.net.pl/docs/Systemy%20Autorskie/StorytellingMilestone).

## Rola Mistrza Gry
Oprócz graczy, na serwer również logują się Mistrzowie Gry. Do ich obowiązków należy:
- Animacja i dbanie o spójność świata gry (np. pisanie plotek, wcielanie się w NPC)
  - Plotki i wieści znajdziesz na Discordzie: [#Wieści z Neverwinter](https://discord.com/channels/752493729289601025/1147472286740385912), [#Wieści z Luskan](https://discord.com/channels/752493729289601025/1382451078519329021), [#Wieści z Port Llast](https://discord.com/channels/752493729289601025/1382451422540337182), [#pogłoski-i-ogłoszenia](https://discord.com/channels/752493729289601025/1287490304496107582)
- Arbitraż (rozwiązywanie sporów graczy, decydowanie co postać może, a czego nie może zrobić)
- Pomoc graczom w przypadku trudności technicznych (np. „zaklinowanie” się postaci w teksturach)
- Ocenianie Kart Postaci i wydawanie nagród za karty
- Odpowiedź na storytelling (jeśli tego wymaga) i/lub przyznanie nagrody
- Odpowiedź na milestone

## Przygody i inne wydarzenia
Na serwerach NWN często głównym zadaniem MG jest prowadzenie przygód („questów”). Również na KN Mistrzowie Gry mogą prowadzić przygody (jeśli mają na to czas i chęci), nie jest to jednak jakiś wymóg lub „święte prawo gracza”. Wchodząc na serwer, gracze muszą się liczyć z tym, że nie będzie MG online. Lepiej też wyjść z założenia, że postać nie będzie miała przygód od MG niż rozpisywać się potem o swoim rozczarowaniu na Discord. Interakcja z MG nie musi oznaczać uczestnictwa w przygodzie. Na serwerze odbywają się następujące typy wydarzeń:
- **Wydarzenie Globalne** (tzw. Event): najczęściej otwarte dla wszystkich graczy lub o charakterze regionalnym (np. wszyscy gracze z Neverwinter), ogłaszane na Discord
- **Kampania**: przygody skupione wokół jednej osi fabularnej, zazwyczaj pod nadzorem jednego MG patronującego kampanii, ale ze wsparciem całej ekipy
- **Przygoda** (Quest): podczas typowej przygody postać gracza wykonuje najczęściej jakieś zadanie dla NPC; przygoda najczęściej trwa od 30 min do kilku godzin, niekiedy jest podzielona na kilka etapów (sesji)
- **Animacja**: krótka rozmowa z NPC, niespodziewane spotkanie lub zaskakująca interakcja to najczęściej tzw. „Animacje”, które mają na celu jedynie urozmaicenie rozgrywki; niekiedy mogą, ale zazwyczaj nie prowadzą do przygody

Gracze również mogą organizować swoje wydarzenia, ogłaszać je na Discrodzie, np. na kanale [**#ogłoszenia**](https://discord.com/channels/752493729289601025/1147854957500956734) lub przez Tablice Ogłoszeń w grze (ogłoszenia graczy z tablic pojawiają się na kanale [**#pogłoski-i-ogłoszenia**](https://discord.com/channels/752493729289601025/1287490304496107582)).\
Gracze-organizatorzy mogą działać zupełnie niezależnie, albo poprosić o wsparcie lub asystę MG (np. jeśli coś może wymagać zaangażowania jakiś NPCów.) Takie wydarzenia mogą być następstwem lub kulminacją wcześniejszych działań fabularnych, również za pomocą storytellingu.
