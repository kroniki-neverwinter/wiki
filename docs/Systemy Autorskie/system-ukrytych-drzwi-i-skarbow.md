---
sidebar_position: 5
sidebar_label: 'System ukrytych drzwi i skarbów'
---


# System ukrytych drzwi i skarbów

### Ogólne zasady
Podczas eksploracji kanałów, lochów czy jaskiń, postacie mogą natrafić na ukryte skarby lub drzwi.

Zastosowanie ma standardowa mechanika przeszukiwania, czyli:

- Przeszukiwanie bierne: rzut 1k10 + połowa rang umiejętności Przeszukiwanie vs ST wykrycia skarbu/drzwi
- Przeszukiwanie aktywne (Tryb Przeszukiwania lub elf): rzut k20 + Przeszukiwanie vs ST wykrycia skarbu/drzwi

Udany test na Przeszukiwanie spowoduje pojawienie się w okienku logów następującej informacji:

*Przeszukiwanie: Sukces. Udało ci się odnaleźć Ukryty Skarb!*

Tylko gracz, który znalazł drzwi/skarb może je zobaczyć. Dodatkowo, jeśli postać użyje ukrytych drzwi/obiektu, zostanie to zauważone przez wszystkie postacie w promieniu 10 metrów (o ile widzą, że ktoś używa drzwi/obiekt, a nie np. są za ścianą). Te postacie również będą mogły przejść przez drzwi lub użyć ukrytego obiektu.

### Stopień Trudności
Stopień trudności nie jest zależny od poziomu postaci czy siły potworów na lokacji. Oznacza to, że nawet na lokacji z niegroźnymi przeciwnikami może znajdować się dobrze zamaskowane ukryte przejście do Epickiego Lochu Zagłady czy Skarbca Krwawych Piratów. Poniżej przykładowe ST.

| Ukryty obiekt                        | ST |
|--------------------------------------|----|
| Porzucona torba                      | 15 |
| Typowe sekretne drzwi                | 20 |
| Mała sakiewka                        | 25 |
| Dobrze ukryte sekretne drzwi         | 30 |
| Schowek przemytnika ukryty w ścianie | 30 |