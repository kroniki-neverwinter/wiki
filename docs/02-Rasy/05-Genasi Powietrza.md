---
sidebar_label: 'Genasi Powietrza'
---


# Genasi Powietrza

![genasi powietrza](../../static/img/wiki/wiki-rasy/genasi-powietrza.png)

### Rasa podstawowa
Genasi powietrza nie wymaga autoryzacji, oznacza to, że można założyć taką postać i natychmiast dołączyć do gry (nawet bez wysyłania karty postaci).

### Opis rasy
Genasi to mieszańcy, potomkowie najczęściej (chociaż nie w każdym przypadku) ludzi i dżinnów lub żywiołaków, zaliczani do Planokrwistych. Są naznaczeni esencją żywiołu powietrza, który znajduje swoje odzwierciedlenie w ich wyglądzie, umiejętnościach, ale także i charakterze.

Podobnie jak inni planokrwiści, genasi powietrza ogólnym wyglądem przypominają ludzkich rodziców, posiadają jednak zawsze co najmniej dwie widoczne, wyróżniające ich cechy związane ze swoim powietrznym pochodzeniem. Mogą mieć skórę barwy błękitnej, czasem nienaturalnie chłodną. Podobnie błękitne lub białe mogą być ich włosy, zwykle w wiecznym nieładzie, czasami falujące nieustannie niczym na wietrze. Może otaczać ich delikatna bryza, a ich głosy bywają wyjątkowo “niesione” przez wiatr. Zdarza się też, że szybszym ruchom może towarzyszyć świst powietrza.

### Charakter
Dowolny (ze skłonnością do Chaotycznego). Genasi powietrza mają tendencje do bycia wolnymi duchami, często lekkomyślnymi, ciekawskimi i kapryśnymi jak wiatr, z którym są związane.

### Ulubiona klasa
Dowolna.

### Rodowity przybysz
Genasi powietrza, jako rodowity przybysz, jest odporny na zaklęcia wpływające na humanoidy, takie jak Zauroczenie Osoby. Działają na niego natomiast zaklęcia wpływające na przybyszów oraz specjalna broń wzmocniona przeciwko istotom ze sfer.

### Dostosowanie poziomu
Obowiązuje dostosowanie poziomu +1 (genasi na 1 poziomie otrzymuje PD za potwory tak, jakby był postacią 2 poziomu).

### Cechy rasowe
**Genasi powietrza otrzymuje następujące właściwości rasowe:**

- Cechy: +2 Inteligencja, +2 Zręczność, -2 Mądrość, -2 Charyzma
- Premia do rzutów obronnych przeciwko typowi Elektryczność: +4
- Widzenie w Ciemności
- Zdolność czaropodobna: Podmuch Wiatru 1x dziennie