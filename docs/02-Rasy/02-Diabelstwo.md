---
sidebar_label: 'Diabelstwo'
---


# Diabelstwo

![diabelstwo](../../static/img/wiki/wiki-rasy/diabelstwo.png)

### Rasa prestiżowa
Aby ubiegać się o autoryzację gry rasą prestiżową, wymagany jest co najmniej [Status Gracza na poziomie Złoty](https://wiki.nwn.net.pl/docs/Systemy%20Autorskie/Zdobywanie%20doswiadczenia#status-gracza).\
Dodatkowo, przed rozpoczęciem gry Diabelstwem należy wysłać kartę postaci do MG. Ekipa serwera zastrzega sobie prawo do odrzucenia kart, które zawierają niespójne lub dziwne informacje (np. postać jest potomkiem bóstwa).

### Opis rasy
Odlegli potomkowie ludzi i złych pozasferowców, takich jak diabły, demony, nocne wiedźmy, albo rakshasów czy złych bóstw bądź ich sług, diabelstwa są zazwyczaj postrzegane przez mieszkańców Faerunu jako złe i niegodne zaufania. Wiele z nich istotnie jest złe, jednak zdarzają się i tacy, którzy pokonując wpływ swojego dziedzictwa dokonują własnego wyboru w kwestii dobra i zła. Z pozoru wyglądający jak ludzie, mają jednak tą jedną lub dwie cechy zdradzające ich pochodzenie. Mogą to być m.in. małe rogi, kły lub spiczaste zęby, rozwidlony język, świecące się, czerwone oczy, kocie oczy, więcej lub mniej niż 5 palców, koźle nogi, kopyta, ogon, futrzasta, skórzasta lub łuskowata skóra, czerwona skóra, sino-niebieska skóra, skóra gorąca w dotyku, roztaczająca się wokół postaci woń siarki (nie jest to wyczerpująca lista). Ponieważ diabelstwa mogą być potomkami różnych istot z Niższych Planów, ciężko jest stwierdzić czy dwa diabelstwa mogą być ze sobą spokrewnione. Często dwóch potomków demonów pochodzące od podobnych, bądź nawet tego samego demona, mogą się znacznie różnić wyglądem. \
Długość życia i wiek dojrzały jest u tieflingów taki sam jak u ludzi.

### Charakter
Diabelstwa są niegodziwe i przebiegłe. Zwykle dziedziczą skłonność do czynienia zła i nie walczą z nią. Niewielu opiera się wrodzonej naturze. Jeśli coś takiego czynią, muszą z jednej strony walczyć ze stereotypami (oczywiście pod warunkiem, że rozpoznano ich pochodzenie), a z drugiej z poczuciem, iż innoplanowe zło podąża za nimi krok w krok.

### Ulubiona klasa
Ulubioną klasą diabelstw jest łotrzyk.

### Specjalne cechy wyglądu
Diabelstwo może otrzymać demoniczne skrzydła/ogon po konsultacji z MG, nie jest to jednak reguła a bardziej nagroda za wyjątkowo staranną Kartę Postaci lub ciekawy pomysł na fabułę.

Istnieją jednak inne ścieżki na uzyskanie skrzydeł/ogona, np. udział w przygodzie związanej z diabelskim dziedzictwem lub zdobycie specjalnego przedmiotu w grze.

### Rodowity przybysz
Diabelstwo, jako rodowity przybysz, jest odporne na zaklęcia wpływające na humanoidy, takie jak Zauroczenie Osoby. Działa na nie natomiast Związanie Sfer oraz specjalna broń wzmocniona przeciwko istotom ze sfer. \
Rodowici przybysze, jako że mają ludzkich przodków, posiadają silny związek z Planem Materialnym. Można ich ożywić, zreinkarnować czy wskrzesić tak jak inne żywe istoty. Są natywni dla Planu Materialnego i w przeciwieństwie do pozasferowców, potrzebują pożywienia i snu.

### Dostosowanie poziomu
Obowiązuje dostosowanie poziomu +1 (diabelstwo na 1 poziomie otrzymuje PD za potwory tak, jakby było postacią 2 poziomu).

### Cechy rasowe
**Diabelstwo otrzymuje następujące właściwości rasowe:**

- Premia do cech: +2 Zręczność, +2 Inteligencja, -2 Charyzma
- Odporność na Ogień, Zimno i Elektryczność: 5/-
- Talenty w umiejętnościach Blef i Ukrywanie
- Widzenie w Ciemności
