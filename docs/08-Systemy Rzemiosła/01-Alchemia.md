---
title: 'Alchemia'
---


## Ogólne zasady

Alchemia pozwala na wytwarzanie mikstur oraz innych wyrobów alchemicznych. Podstawowe składniki do alchemii można kupić w sklepie, inne można zebrać (zioła), zdobyć z potwora (np. krew trolla) lub po prostu znaleźć w skrzyniach ze skarbami (np. rtęć).

Podczas każdej próby wykonania przedmiotu postać wykonuje test na rzemiosło. Nieudana próba oznacza utratę składników.

### Typ rzemiosła i działanie z innymi systemami

Alchemia jest rzemiosłem natychmiastowym, co oznacza, że wytwarzanie mikstur trwa zaledwie kilka sekund czasu realnego. Jest to w oczywisty sposób ułatwienie rozgrywki i nie odzwierciedla fabularnej strony procesu alchemicznego.

Wytwarzanie mikstur nie koliduje z systemami czasochłonnymi, takimi jak Kowalstwo czy Płatnerstwo.

### Poziomy wtajemniczenia

Alchemia dzieli się na 5 poziomów wtajemniczenia. Kręgi I - IV to głównie mikstury, a V krąg to runy ulepszające przedmioty. Początkowo postać zna jedynie kręgi I i II, a wykonywania wyrobów z wyższych kręgów uczy się z Recept. Większość Recept jest dostępna do kupienia u Alchemika, pozostałe można znaleźć w tubach ze zwojami lub dostać w nagrodę za wykonanie zadania od NPC.

Istnieją jeszcze dwie osobne gałęzie alchemii: Wyroby Specjalne i Trucizny.

**Wyroby Specjalne** to unikalne recepty, które mogą być odblokowane jedynie poprzez wybranie specjalnej klasy prestiżowej (np. Harfiarz) lub atutu (Warzenie Mikstur).

### Specjalne premie

Atut **Warzenie Mikstur** zapewnia premię +5 do rzutów na Alchemię, odblokowuje wszystkie wyroby poziomów 3-4 oraz następujące Wyroby Specjalne:

- Bomba Kwasowa
- Bomba Ogniowa
- Zestaw Uzdrowiciela +10.

### Proces Alchemiczny

Przy każdej próbie stworzenia przedmiotu, wykonuje się rzut wg. następującej formuły

``k20 + poziom Alchemii + modyfikator Inteligencji + premia za atut Warzenie Mikstur vs ST mikstury/runy``

### Rozwój rzemiosła

Za każde wytworzenie mikstury postać otrzymuje 1 punkt [cząstkowy] w rzemiośle. Osiągnięcie każdego nowego poziomu to także nagroda 100 + 5 * nowy poziom XP. Czyli uzyskanie 2 poziomu to 110 XP, trzeciego 115 XP, itd.

| Poziom Alchemii | Wymagane punkty |
|-----------------|-----------------|
| 2               | 1               |
| 3               | 3               |
| 4               | 6               |
| 5               | 10              |
| 6               | 15              |
| ...             | ...             |

### Spis wyrobów alchemicznych

#### Poziom I

- Mikstura Leczenia Lekkich Ran (woda, krwawnik, elfie ziele)
- Mikstura Korowej Skóry (woda, kora dębu, bagienne ziele)
- Woda Święcona (kapłani) (woda, jemioła)
- Mikstura Żelaznego Żołądka (woda, liść mięty, słońce Neverwinter)
- Maść Kauczukowa (smalec, gałąź kauczukowca)
- Maść Lecznicza (smalec, elfie ziele, pokrzywa)
- Zestaw do kamuflażu (popiół, kora dębu, tatarak)
- Zestaw Uzdrowiciela (+1) (sukno, elfie ziele)

#### Poziom II

- Mikstura Leczenia Średnich Ran (woda, krwawnik, elfie ziele)
- Worek Pętlinogi (popiół, gałąź kauczukowca, lina)
- Duszący Pył (popiół, powój, trujący bluszcz)
- Mikstura Błogosławieństwa (woda święcona, aloes)
- Kamień Gromu (tabliczka runiczna, opiłki metalu)
- Ogień Alchemiczny (siarka, spirytus)
- Mikstura Oddychania Pod Wodą (woda, ziarno gorczycy, rybie skrzela, liść kelanu)

#### Poziom III

- Mikstura Leczenia Poważnych Ran (woda, krwawnik, skrzyp, elfie ziele)
- Mikstura Siły (woda, spirytus, ząb wilka, grzybki Velt)
- Mikstura Zręczności (woda, spirytus, pazur pantery, grzybki Velt)
- Mikstura Kondycji (woda, spirytus, kieł dzika, grzybki Velt)
- Mikstura Intelektu (woda, kwiat rozmarynu, ogon myszy)
- Mikstura Rozsądku (woda, pióro sowy, orzech Rout)
- Mikstura Majestatu (woda, pióro orła, kwiat Orchidei)
- Zestaw Uzdrowiciela (+3) (sukno, spirytus, elfie ziele)
- Mikstura Pomocy (woda, imbir, liść kelanu)

#### Poziom IV

- Napar Trolla (woda, krew trolla, krwawnik, pokrzywa)
- Mikstura Widzenia (woda, widłak, orzech Rout)
- Mikstura Szybkości (woda, spirytus, żywotnik, grzybki Velt)
- Mikstura Mniejszego Przywrócenia (woda, pięciornik, elfie ziele)
- Antidotum (woda, ostopest, liść kelanu, liść mięty)
- Mentat (woda, tatarak, melisa, aloes)
- Księżycowy Pył (żywotnik, mąka, imbir, diament)

#### Poziom V

- Runa Mocy (tabliczka runiczna, rubin, uncja mithralu)
- Runa Ognia (tabliczka runiczna, ognisty opal, ogień alchemiczny)
- Runa Zimna (tabliczka runiczna, diament, szafir, zimny kamień)
- Runa Ziemi (tabliczka runiczna, węgiel, szmaragd, uncja mithralu)
- Runa Błyskawicy (tabliczka runiczna, szafir, topaz, pióro orła)
- Runa Cienia (tabliczka runiczna, cienisty klejnot, pył)
- Runa Trucizny (tabliczka runiczna, szmaragd, rtęć, butelka kwasu)
- Runa Magii (tabliczka runiczna, szafir, uncja mithralu, pióro sowy)
- Runa Czaszki (tabliczka runiczna, diament, węgiel, ząb wilka)
- Runa Błogosławieństwa (tabliczka runiczna, topaz, diament, woda święcona)
- Runa Wampira (tabliczka runiczna, rtęć, rubin, kieł wampira)