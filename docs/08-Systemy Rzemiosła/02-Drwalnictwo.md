---
title: 'Drwalnictwo'
---


## Ogólne zasady

System drwalnictwa pozwala na pozyskiwanie drewna (jesionowego, cisowego, dębowego, orzechowego i żelazodrzewa). Drewno można sprzedawać u trapera lub wytwarzać broń dystansową (obecnie tylko u NPC w Thundertree, w niedalekiej przyszłości również postacie graczy będą mogły wytwarzać kusze i łuki).

### Ścinanie drzew

Aby otworzyć okno rzemiosła wystarczy użyć opcji "wyważ" (atak) na drzewie, trzymając przy tym toporek jednoręczny. 

### Czas wycinki

Szybkość wycinki zależy od siły postaci i jakości toporka. Jeden cykl wydobycia trwa

``120 sekund - [3 sekundy * modyfikator Siły] - [premia za jakość toporka]``

Przy czym minimalny czas pozyskania 1 jednostki drewna to 10 sekund.

Premia za toporek przedstawiona jest w tabeli poniżej.

| Materiał    | Toporek |
|-------------|------------|
| Zwykły/Stal | 10         |
| Adamant     | 20         |
| Mithral     | 30         |

**Przykład:** Terror Terric ma 20 siły (mod +5) i adamantowy toporek. Dla tej postaci czas pozyskania jednej jednostki drewna potrwa ``120 - 3 * 5 - 20``, czyli ``85 sekund``.

### Pozyskiwanie drewna

Każda próba pozyskania drewna zakończona jest rzutem na drwalnictwo wg. następującej formuły

``k20 + poziom Drwalnictwa + modyfikator Siły + vs ST ścięcia drzewa``

| Rodzaj drzewa    | ST ścięcia |
|-------------|------------|
| Jesion | 15         |
| Cis     | 20         |
| Dąb     | 22         |
| Orzech     | 24        |
| Żelazodrzewo     | 40         |

### Wskazówka

Odnalezienie legendarnego Żelazodrzewa wymaga co najmniej 15 punktów Wiedzy Natura. 

**Przykład:** Rurik Rand jest początkującym drwalem (poziom rzemiosła 0), o sile 22 (+6). Rurik wykonuje testy Drwalnictwa z premią ``0 + 6``, czyli ``+6``.

### Rozwój rzemiosła

Za każde udane pozyskanie jednostki drewna postać otrzymuje 1 punkt [cząstkowy] w rzemiośle. Osiągnięcie każdego nowego poziomu to także nagroda 100 + 5 * nowy poziom XP. Czyli uzyskanie 2 poziomu to 110 XP, trzeciego 115 XP, itd.

| Poziom Drwalnictwa | Wymagane punkty |
|------------------|-----------------|
| 2                | 1               |
| 3                | 3               |
| 4                | 6               |
| 5                | 10              |
| 6                | 15              |
| ...              | ...             |

**Obecnie maksymalny poziom drwalnictwa to 40.**