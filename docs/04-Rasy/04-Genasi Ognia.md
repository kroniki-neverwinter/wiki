---
sidebar_label: 'Genasi Ognia'
---


# Genasi Ognia

![genasi ognia](../../static/img/wiki/wiki-rasy/genasi-ognia.png)

### Rasa podstawowa
Genasi ognia nie wymaga autoryzacji, oznacza to, że można założyć taką postać i natychmiast dołączyć do gry (nawet bez wysyłania karty postaci).

### Opis rasy
Genasi to mieszańcy, potomkowie najczęściej (chociaż nie w każdym przypadku) ludzi i dżinnów lub żywiołaków, zaliczani do Planokrwistych. Są naznaczeni esencją żywiołu ognia, który znajduje swoje odzwierciedlenie w ich wyglądzie, umiejętnościach, ale także i charakterze.

Podobnie jak inni planokrwiści, genasi ognia ogólnym wyglądem przypominają ludzkich rodziców, posiadają jednak zawsze co najmniej dwie widoczne, wyróżniające ich cechy związane ze swoim ognistym pochodzeniem. Mogą mieć skórę barwy szarej lub czerwonej, ogniście czerwone lub pomarańczowe włosy, wręcz falujące na wietrze niczym płomienie, ciepłą w dotyku skórę, oczy jarzące się czerwienią, czerwone zęby, czy otaczający ich zapach dymu.

### Charakter
Dowolny (ze skłonnością do Chaotycznego). Genasi ognia mają predyspozycje do bycia zapalczywymi, gwałtownymi, nieustraszonymi czy brawurowymi - są jak ogień, którym zostali naznaczeni.

### Ulubiona klasa
Dowolna.

### Rodowity przybysz
Genasi ognia, jako rodowity przybysz, jest odporny na zaklęcia wpływające na humanoidy, takie jak Zauroczenie Osoby. Działają na niego natomiast zaklęcia wpływające na przybyszów oraz specjalna broń wzmocniona przeciwko istotom ze sfer.

### Cechy rasowe
**Genasi ognia otrzymuje następujące właściwości rasowe:**

- Cechy: +2 Inteligencja, -2 Charyzma
- Premia do rzutów obronnych przeciwko typowi Ogień: +4
- Widzenie w Ciemności
- Zdolność fabularna: Kontrola płomieni

### Kontrola płomieni
Genasi ognia raz dziennie jest w stanie kontrolować płomienie w promieniu do trzech metrów od siebie, wygaszając je lub rozpalając. Manipulacja ogniem nie zmienia jednak jego mocy i temperatury czy tempa pochłaniania paliwa. Trwa do pięciu minut, w zależności od ilości paliwa i skupienia genasi.