---
sidebar_label: 'Genasi Ziemi'
---


# Genasi Ziemi

![genasi Ziemi](../../static/img/wiki/wiki-rasy/genasi-ziemi.png)

### Rasa podstawowa
Genasi ziemi nie wymaga autoryzacji, oznacza to, że można założyć taką postać i natychmiast dołączyć do gry (nawet bez wysyłania karty postaci).

### Opis rasy
Genasi to mieszańcy, potomkowie najczęściej (chociaż nie w każdym przypadku) ludzi i dżinnów lub żywiołaków, zaliczani do Planokrwistych. Są naznaczeni esencją żywiołu ziemi, który znajduje swoje odzwierciedlenie w ich wyglądzie, umiejętnościach, ale także i charakterze.

Podobnie jak inni planokrwiści, genasi ziemi ogólnym wyglądem przypominają ludzkich rodziców, posiadają jednak zawsze co najmniej dwie widoczne, wyróżniające ich cechy związane ze swoim ziemskim pochodzeniem. Mogą mieć skórę szarej lub ziemistej barwy, o metalicznym połysku, podobnie jak włosy. Skóra jest też nieco twardsza niż u większości ras, fakturą może przypominać chropowate kamienie lub gładki marmur. Ich oczy czasami przypominają dwie czarne otchłanie, albo dla odmiany, połyskujące klejnoty. Zdarza się, że pocą się błotem, nie wodą, otaczać ich może także ziemisty zapach. Są zwykle ciężkiej, krępej budowy, miewają duże dłonie i stopy.

### Charakter
Dowolny (ze skłonnością do Praworządnego). Genasi ziemi, chociaż jak inne genasi dumne i aroganckie, są jednak znacznie bardziej spokojne i cierpliwe, niemal stoickie. Podobne do skał, są powolne, ale dokładne w działaniach, trudno je zawrócić z raz obranej drogi.

### Ulubiona klasa
Dowolna.

### Rodowity przybysz
Genasi ziemi, jako rodowity przybysz, jest odporny na zaklęcia wpływające na humanoidy, takie jak Zauroczenie Osoby. Działają na niego natomiast zaklęcia wpływające na przybyszów oraz specjalna broń wzmocniona przeciwko istotom ze sfer.

### Dostosowanie poziomu
Obowiązuje dostosowanie poziomu +1 (genasi na 1 poziomie otrzymuje PD za potwory tak, jakby był postacią 2 poziomu).

### Cechy rasowe
**Genasi ziemi otrzymuje następujące właściwości rasowe:**

- Cechy: +2 Siła, +2 Kondycja, -2 Mądrość, -2 Charyzma
- Premia do rzutów obronnych przeciwko typowi Kwas: +4
- Widzenie w Ciemności