---
sidebar_label: 'Storytelling & Milestones'
---

# Rozwijanie historii swojej postaci
Poniżej opisane są funkcje, które pomogą graczom popychać ich historię postaci lub wydarzenia fabularne do przodu poza grą.

## Komenda na Discord /storytelling
Gracze mają dostęp do nowej komendy na Discordzie serwera: `/storytelling`\
Można ją wpisać na dowolnym kanale, po czym pojawią się dwa pola do uzupełnienia:
- Imię postaci (wpisz to, co postać ma w neonie nad głową w grze)
- Opis (do 4000 znaków)
- (Opcjonalnie) Można załączyć plik - tekstowy, albo obrazek (np. screenshot z gry)

Wysłane informacje pojawią się na forum MG.

### Jak działa storytelling
Aby ekipa MG była w stanie odpowiedzieć na wszystkie wiadomości w miarę sprawnie, oto kilka wytycznych co do używania komendy:

#### Jak?
- Prosimy o ograniczenie się do wysłania **jednego storytellingu raz na 3 dni** (72 godziny) czasu rzeczywistego.
- Tekst powinien być "In Character".
- Jako plik można wysłać screenshot z odgrywki, ale również plik tekstowy. Screenshot nie musi zawierać całej odegranej sceny (można opisać co się wydarzyło), ale jakiś kluczowy fragment zawsze jest ciekawym dodatkiem.
- Celem tej funkcji jest popychanie do przodu fabuły postaci i realizacji wątków, questów czy zapytań, które **wymagają interwencji MG**.

:::info

Forma tekstu może być dowolna - czy to opis, czy podpunkty - jak ci wygodniej. Ważne, aby była to akcja "In Character". Na zasadzie:\
" - Postać szuka informacji o kulcie Cyrika w księgozbiorze Skrytowieży, starając się zrozumieć jakie działania mogą podejmować wyznawcy."\
A nie:\
" - Czy jeśli postać spędzi w bibliotece 2 dni, to zdoła znaleźć informację o tym jak wygląda dogmat Cyrica?"

:::

#### Co?
- Można opisywać działania postaci w grze, to z kim rozmawia, jakiego rodzaju informacji szuka.
- Oficjalne listy do (ważnych) NPC, lub raporty.
- W razie planowanej przerwy od gry, albo gdy rezygnujesz z grania jakąś postacią, która zdążyła już fabularnie zaistnieć, można przesłać opis tego, czym zajęła się postać.
- Jeśli chcesz odnieść się do swoich cech czy umiejętności, zescreenuj odpowiedni tab z in-game karty postaci. Czasem MG mogą cię poprosić o wykonanie rzutów w grze do przesłanego storytellingu.
- Jeśli rzucasz zaklęcia fabularne, należy podesłać screena z rzutem i odegranym momentem rzucania. Zwracaj uwagę na opisy zaklęć i czego wymagają.

:::info

Rule of thumb:\
Jeśli przyjdzie wam do głowy coś, co wasza postać chce zrobic/dowiedzieć się/odszukać/skontaktować się/napisać i macie takie "Kurde, muszę napisać o tym do MG najpierw!" - to jest miejsce na Storytelling.\
Ale jeśli coś chcecie wysłać i gdyby ktoś inny wam to pokazał, jedyne co byście potrafili odpowiedzieć to: "Aha, ok" - to nie Storytelling, ale coś co pewnie bardziej pasuje jako Pamiętnik postaci.

:::

#### Unikajmy:
- Wpisów, które mogłyby po prostu być pamiętnikiem. Mamy do tego odpowiedni dział :wink: [**#pamiętniki-i-historie**](https://discord.com/channels/752493729289601025/1287497301144633396) 

#### A dalej?
- Odpowiedzi będą przekazywane zależnie od mocy przerobowych ekipy. Nie mamy SLA :smile: kiedy damy radę - odpiszemy.
- Jeśli wysłałeś zapytanie do konkretnego wątku, poczekaj na odpowiedź od MG, nim ponownie napiszesz w tym samym temacie.

### Przykłady
**Przykład storytellingu:** *Alaric chce przeszukać stary magazyn, starając się znaleźć jakiekolwiek dokumenty dotyczące zaginionego konwoju oraz wysyła list do kapitana straży, informując go o podejrzeniach wobec gildii kupieckiej.*
| Typ sytuacji | Czego można się spodziewać od MG | Czym kieruje się MG (wiedza IC, której gracz/postać jeszcze nie posiada, a wynika z rozpisania fabuły) | Przykłady |
| - | - | - | - |
| Opis możliwości, otoczenia, wynik poszukiwań | Nie jesteś w stanie dostać się do magazynu - jest zbyt dobrze chroniony. | Organizacja jest zbyt dobrze zorganizowana, by dostać się do środka konwencjonalnymi metodami. | Postać musi znaleźć alternatywną drogę lub pomoc. |
| Opis możliwości, otoczenia, wynik poszukiwań | MG prosi o doprecyzowanie sposobu dostania się do magazynu + ewentualne rzuty. | MG sprawdza, czy gracz wybrał logiczny lub kreatywny sposób działania. | „Jak dokładnie próbujesz się dostać do środka?” / „Rzuć na Skradanie lub Zręczność.” |
| Opis możliwości, otoczenia, wynik poszukiwań | Dostajesz się do magazynu – wewnątrz znajdujesz stare skrzynie. | Magazyn nie jest szczególnie wymagający do zbadania; scena służy budowaniu tła fabularnego. | Znalezienie śladu lub przedmiotu pomocnego w dalszej fabule. |
| Prośba o rzut (np. na przeszukiwanie) | Wśród zbutwiałych skrzyń znajdujesz fragment mapy z zaznaczoną trasą. | Wynik **udanego rzutu** – postać dostrzega coś istotnego. | Trop do dalszej części przygody. |
| Prośba o rzut (np. na przeszukiwanie) | Znajdujesz mnóstwo zbutwiałych skrzyń, nic więcej. | Wynik **nieudanego rzutu** – postać nie odnajduje nic wartościowego. | Można wrócić później lub poprosić o pomoc innego gracza. |
| Odpowiedź od NPC (kapitan straży) | Kapitan dziękuje ci za czujność, ale prosi o dowody — nie może działać bez podstaw. | Kapitan decyduje się nie angażować z przyczyn politycznych lub osobistych. | Sprawa wymaga dalszych działań ze strony gracza. |
| Odpowiedź od NPC (kapitan straży) | Kapitan odpowiada, że zarzuty są bezpodstawne. | Kapitan nie wierzy postaci lub nie chce uznać winy gildii. | Gracz może zdobywać dowody lub przekonać NPC do zmiany zdania. |
| Odpowiedź od NPC (kapitan straży) | Kapitan nie udziela odpowiedzi. | Kapitan uznaje, że mają ważniejsze sprawy na głowie. | Wskazówka, by poszukać innej drogi (np. rady miejskiej, innych NPC lub postaci graczy). |
| Konsekwencje fabularne | Brak konsekwencji. | Sytuacja nie ma dalszego wpływu na świat gry. | Nie każda akcja musi prowadzić do efektu. |
| Konsekwencje fabularne | Złośliwa plotka. | Świadkowie rozpuszczają plotkę o „jakimś chłopie, co próbował nieudolnie włamać się przez okno”. | Wpływ społeczny – reputacja postaci. |
| Konsekwencje fabularne | Zgłasza się do ciebie strażnik, który ma podobne podejrzenia i daje wskazówkę. | Wątek był już rozgrywany przez innych graczy – NPC mógł o nim usłyszeć. | Tworzy połączenie między postaciami i nowy trop fabularny. |
| Konsekwencje fabularne | Gildia dowiaduje się o liście i podejmuje działania odwetowe. | Gildia ma szeroką siatkę szpiegowską – dowiaduje się o liście bez problemu. | Konflikt fabularny lub nowa przygoda. |

### Dodatkowe wskazówki
- MG nie zdradza wiedzy, której postać nie posiada (IC ≠ OOC) - MG kieruje się wyłącznie wiedzą świata gry (IC). Nie ujawnia informacji spoza fabuły (OOC), nawet jeśli mogłyby one ułatwić działania postaci. To pozwala zachować realizm i spójność narracji.
- Storytelling to współtworzenie świata - opisuj działania i emocje, nie tylko efekty.
- Nie wszystko musi się udać - porażka to też rozwój historii, otwiera nowe możliwości, ujawnia cechy postaci i pozwala rozwijać wątek w nieoczekiwany sposób.
- Nieudana akcja też jest informacją - fabularna wskazówka, zachęta do innego podejścia lub szansa na odkrycie nowych szczegółów.
- Bądź precyzyjny - im dokładniejszy opis, tym bogatsza reakcja MG. Nie chodzi o piękne słownictwo, tylko o jasny, konkretny opis tego, co dokładnie i w jaki sposób robi postać.
- Zapytaj MG, gdy nie wiesz, co dalej - jeśli po otrzymaniu odpowiedzi na opis storytellingowy nie masz pomysłu, jak kontynuować (lub nie wiesz, czy to koniec wątku), możesz dopytać Mistrza Gry, czy wątek jest już zamknięty, czy też można w nim jeszcze coś zrobić.

## Komenda na Discord /milestone
Gracze mają dostęp do nowej komendy na Discordzie serwera: `/milestone`\
Można ją wpisać na dowolnym kanale, po czym pojawią się cztery pola do uzupełnienia:
- Imię postaci (wpisz to, co postać ma w neonie nad głową w grze)
- Wydarzenie (do 50 znaków - skrócony opis tego, co się wydarzyło)
- Opis wydarzenia i efekt na postać (do 1000 znaków - dokładniejszy opis wydarzenia i jaki efekt ma ono na postać, jakie uczucia w niej powoduje)
- Wpływ na odgrywanie postaci (do 1000 znaków - opis tego, co gracz będzie odgrywał w związku z wydarzeniem, wliczając w to odgrywanie z/przed innymi postaciami)

Wysłane informacje pojawią się na forum MG.

:::warning

Kamienie Milowe są w trybie pilotażu. Opisane funkcje, instrukcje i wytyczne mogą ulec modyfikacji.

:::

### Jak działają kamienie milowe
Komenda pozwala graczom na częściowe przejęcie kontroli na rozwojem fabularnym swojej postaci. Kamienie milowe tym różnią się od storytellingu, że zamiast opisywać poczynania postaci skupiają się na przedstawianiu nowych wydarzeń w jej życiu.

#### Jak?
- Prosimy o ograniczenie się do wysłania **jednego milestonu raz na 3 dni** (72 godziny) czasu rzeczywistego.
- Celem tej funkcji jest urozmaicanie fabuły swojej postaci i zyskanie nowych celów bądź tematów do odgrywania.

#### Co?
Może być to dowolne wydarzenie, które bezpośrednio wpływa na twoją postać. Aby zachować spójność świata przedstawionego i zgodność z lore, wysłane milestony wymagają zaakcpeptowania ich przez grono Mistrzów Gry, zanim gracz będzie je mógł odgrywać.\
Poniżej przedstawiamy kilka przykładów tego jak może wyglądać taki kamień milowy i jaką można otrzymać odpowiedź:

| Pole | Przykład 1 | Przykład 2 | Przykład 3 |
| - | - | - | - |
| Wydarzenie | Spotkałem na Targowisku piękną Sarrę | Podczas wyprawy do Kniei Neverwinter Jona ukąsił czerwony kwiat | Kontakt z przywódcą Złodziei Cienia |
| Opis i efekt | Poznałem Sarrę, kobietę niezwykłej urody i jak się okazało kapłankę Sune. Niewiele więcej się o niej dowiedziałem, wieczór szybko skończył na spędzonej razem nocy. Nad ranem zniknęła, pozostawiając tęsknotę w moim sercu. | Jon znalazł dziwny tajemniczy kwiat o czerwonym kielichu z ostrymi zębami wewnątrz. Kwiat niespodziewanie go zaatakował i ugryzł w rękę, gdy próbował przyjrzeć mu się z bliska. Jon jest zaintrygowany tą rośliną, gdyż mimo swojej szerokiej wiedzy zielarskiej nigdy czegoś takiego nie widział. | Przywódca komórki Złodziei Cienia na północy Wybrzeża Mieczy skontaktował się z moją postacią i zlecił jej śledzenie i zaraportowanie wszystkich schematów patroli Szarych Płaszczy w Neverwinter. Obiecał nagrodę 10 000 sztuk złota za dobrze wykonanie roboty. Moja kapłanka Maski jest zaintrygowana i podekscytowana i ochoczo przyjęła zadanie pod warunkiem, że da jej ono wejście do organizacji.  Przywódca powiedział, że „zobaczymy”. |
| Odgrywanie | Teraz jestem zdeterminowany ją odnaleźć. Będę próbował pytać innych awanturników lub mieszkańców o to czy ktoś ją widział, albo wie o niej coś więcej. | Będę odgrywał Jonem ból ręki i powolną mutację w człowieka-drzewo. Jon będzie zaintrygowany i ciekawy, nie przestraszyło go to wydarzenie, chociaż będzie to ukrywał. | Moja postać będzie śledzić graczy Szarych Płaszczy i będę działać ze storytellingiem by sprawdzić patrole straży miejskiej. Swoim zaufanym wyznawcom Maski pewnie moja kapłanka powie o wydarzeniu i może zleci komuś z nich pomoc z wykonaniem. |
| Możliwa odpowiedź od MG | Akceptacja | Akceptacja warunkowa | Odrzucenie |
| Komenatrz | *brak* | Możesz odgrywać ból ręki, ale nie mutację | MG decyduje z kim kontaktują się utajnione organizacje fabularne |
