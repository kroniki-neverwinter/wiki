---
title: Akademia Neverwinter
---

Akademia Neverwinter to szkoła mająca na celu kształcenie awanturników. Została założona z inicjatywy Lorda Nashera Alagondara w roku 1332 RD.\
Na stałe jest w niej zatrudnionych około 15 nauczycieli. Do końca roku 1373 RD uczęszczało do niej około 50 uczniów. Docelowa liczebność, po remoncie ukończonym z końcem wspomnianego roku oraz edyktach Lorda Nashera, ma dosięgnąć około setki.\
Nauka w szkole trwa od roku do lat trzech, zależnie od wybranej specjalizacji oraz predyspozycji ucznia. Ci mogą kształcić się zarówno z teorii, jak i praktyk wiążących się z życiem awanturnika. Uczelnia szkoli też w kierunku walki bronią i magii.\
Szkoła, zwana też Akademią Awanturników, otwarta jest nie tylko na uczniów. Każdy może przekroczyć jej próg, by w sali ćwiczebnej fechtować lub poćwiczyć strzelanie z łuku czy kuszy.

## Nauczyciele
**Co zrobić, jeśli chcę by moja postać nauczała w Akademii Neverwinter i co się z tym wiąże?**

Wyślij Storytelling mówiący o tym, że Twoja postać zgłosiła się do Akademii Neverwinter. Zawrzyj w nim informacje o tym, czego Twoja postać chce nauczać innych (może to być kilka dziedzin czy biegłości), zaznacz skąd (np. w oparciu o jaką klasę) posiada biegłość w zakresie, w jakim chce uczyć. Opisz też pokrótce przykładową lekcje w wykonaniu Twojej postaci.\
Twoja postać będzie otrzymywać pensję w wartości 1500 sz raz na tydzień czasu real (21 dni w grze).\
Stanowisko Nauczyciela w Akademii Neverwinter to pozycja o umiarkowanym prestiżu. Dla porównania Wielogwiezdne Płaszcze to bardzo wysoki prestiż.\
Pozycja Nauczyciela wiąże się z możliwością uzyskania unikalnych informacji. Dla Mistrzów Gry stanowi dobrą podstawę do prowadzenia postaciom Questów.

Postacie Nauczycieli mogą liczyć na dodatkowe gratyfikacje w postaci punktów SAM oraz doświadczeniu za aktywne odgrywanie tej roli np. przez storytelling/milestone czy organizowanie eventów dla graczy.

## Uczniowie
**Co zrobić, jeśli chcę by moja postać została uczniem Akademii Neverwinter?**

Wyślij Storytelling mówiący o tym, w jakim kierunku Twoja postać chce się szkolić. Pamiętaj, że bazowe wartości cech będą mieć znaczenie w procesie rekrutacji i decyzji o przyjęciu kandydata.\
Uczniom nie przysługuje zapłata, acz fabularnie nie muszą oni płacić za naukę ponieważ ta opłacana jest ze skarbca Neverwinter.\
Ukończenie Akademii Neverwinter nie wiąże się z prestiżem. Możliwość gry uczniem adresujemy dla osób zainteresowanych taką odgrywką, niekoniecznie wiążących z tym uzyskanie prestiżu fabularnego. Jednocześnie bycie Uczniem może wiązać się z uzyskaniem znajomości, a nawet sympatii u określonych NPC.\
Pozycja Ucznia wiąże się z możliwością uzyskania unikalnych informacji. Dla Mistrzów Gry stanowi dobrą podstawę do prowadzenia postaciom Questów.

Postacie Uczniów mogą liczyć na dodatkowe gratyfikacje w postaci punktów SAM oraz doświadczeniu za aktywne odgrywanie tej roli np. przez storytelling/milestone czy organizowanie eventów dla graczy.

Pamiętaj, że bycie Uczniem oznacza, że Twoja postać lwią część swojego czasu poświęca na uczęszczanie na zajęcia i naukę poza nimi.
