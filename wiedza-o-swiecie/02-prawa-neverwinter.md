---
title: Prawa Neverwinter - WIP
---

Z łaski miłościwie nam panującego Lorda Nashera, kapłani Sprawiedliwego odpowiedzieli na potrzeby ludu Neverwinter i okolicznych włości! Prawa dotychczas w Klejnocie Północy obowiązujące, zostały spisane i rozpowszechnione wśród ludności, by każdy, zarówno obywatel jak i przyjezdny, wiedział, co należy czynić i czego się wystrzegać, by porządek w naszym wspólnym domu zachować. Nim nowa pora roku nastanie, księgi prawa zostaną udostępnione dla każdego zarówno w Domu Sprawiedliwości jak i Domu Wiedzy. Gdyż nieznajomość prawa nie zwalnia z jego przestrzegania, lecz najlepszym lekarstwem na ignorancję jest wiedza.

## 1. Zbrodnie Przeciwko Dziewiątce i Lordowi Nasherowi

### 1.1 Zdrada
Kto zdrady się przeciwko Dziewiątce bądź Lordowi dopuszcza, takiej jak napaść, szpiegostwo czy inne szkody uczynienie, na miejscu ubitym będzie a jego szczątki przeklęte, by żaden boski sługa go do życia przywrócić nie mógł.

### 1.2 Podszywanie się
Kto podszywać się pod Lorda Nashera bądź pod jego Dziewiątkę spróbuje, także na miejscu ubitym będzie, a każdy obywatel, który do tego rękę przyłoży, ułaskawion zostanie jako działający dla dobra miasta.

Jeśli ktoś zbrodni podobnej się dopuści wobec urzędnika miejskiego bądź Sędziego namaszczonego przez Tyra, Szary Płaszcz, bądź strażnika Klejnotu Północy by korzyści osobiste czerpać bądź na szkodę innych działać, przed owym Sądem zostanie postawiony i śmierć mu grozić będzie, jeśli winnym uznanym zostanie.

### 1.3 Fałszerstwo
Wszelkie fałszerstwa pieczęci, dokumentów oraz odzew oficjalnych karane będą po sprawiedliwym procesie, w zależności od stopnia szkody, śmiercią bądź trwałym z miasta wygnaniem po uprzednim naznaczeniu Okiem Neverwinter na czole wyrytym.

### 1.4 Atak na miasto
Ataki wymierzone w miasta obronność jak i zamku majestat, typu kradzieże, podpalenia, wandalizmu akty w Mury Miejskie wymierzone spotkają się z karą w postaci ciężkich robót przymusowych, pokrycia kosztów naprawy z kiesy własnej na domiar Pięciu Tysięcy grzywny, a przy poważnych uszkodzeniach, zbrodniarz obcięciem prawej ręki naznaczony zostanie.

### 1.5 Atak na Straż
Kto zaatakuje Strażnika Miejskiego, gdy ten swą służbę pełni, niech liczy się z tym, że na miejscu usieczon będzie, zaś jego wyjaśnienia znaczenia nie będą dla nikogo miały, by ożywieniem się kłopotać. Jeśli starcie przeżyje, po procesie na wygnanie może zostać skazany lub w lochu nawet dwa dekadnie spędzić, uprzednio publicznie wychłostanym będąc.

### 1.6 Obraza majestatu
Gdy kto publicznie lżyć na Lorda Nashera będzie, majestat jego wyśmiewać i prawo do władzy kwestionować, do kopania rowów i sprzątania latryn zagoniony będzie i za każdą przywarę Tysiąc Sztuk Złota kary zapłacić będzie musiał.

## 2. Zbrodnie Przeciwko Miastu

### 2.1 Zatruwanie
Kto studnie zatruwa bądź w inny sposób wodę niezdatną do picia czyni, na miejscu ściętym będzie, bądź w wyniku procesu na ćwiartowanie końmi skazany.

### 2.2 Atak na ludność
Kto bez podstaw życia innych obywateli bądź przyjezdnych pozbawia, osądzony będzie przed obliczem Sprawiedliwego, a za swoje czyny sam śmierci dostąpi, bądź w lochu zamknięty będzie, gdzie swoje przewiny będzie mógł przez miesiące następne kontemplować.

### 2.3 Szpiegostwo
Wszelkie akty szpiegostwa na rzecz sił miastu wrogim śmiercią po procesie będą karane, bądź wygnaniem po uprzednim naznaczeniu bliznami na twarzy za sprawą klątwy Okaleczonego, by każdy wiedział, że ze zdrajcą i swołoczą tchórzliwą ma do czynienia.

### 2.4 Czarnorynkostwo
Obracanie dobrami kradzionymi tolerowane nie będzie i zarówno sprzedający, jak i kupujący równą karę poniosą, przez Dwa Lata na rzecz miasta pracując oraz grzywnę płacąc w wysokości dwukrotności wartości kontrabandy, a także do publicznej wiadomości ich imiona zostaną podane, by w karczmach można było szyderstwa z nich czynić.
Ci co przemytem się trudnią, na karę taką jak paserzy liczyć mogą, o ile uprzednio ściętymi nie zostaną, jeśli kontrabanda wyjątkowo plugawą będzie.

### 2.5 Włóczęga
Włóczędzy i koczujący na ulicach miejskich przepędzani będą, a ich namioty niszczone. Jeśli kto gdzie nocy spędzić nie ma, że dzielnice miejskie swymi legowiskami plugawi, noc w lochu spędzi ze szczurami po ścianach biegającymi.

### 2.6 Obnażanie broni
Kto do miasta wbiegać będzie jak do obory z bronią obnażoną, bądź bez stanu zagrożenia w dłoń ją w mieście ujmie, przez straż upomniany zostanie. Jeśli to skutku nie odniesie, bądź z uciążliwością powtarzać się będzie, za zdziczałego prowodyra uznanym zostanie i w lochu na trzy dni zamkniętym, by spokoju i pokory ducha nabrał, lub też grzywną do Dwóch Tysięcy sztuk złota obciążony będzie.

### 2.7 Długi
Kto od należnych płatności wymigać się próbuje, podatków unika, bądź honor swój kala długów nie spłacając, ten uczciwą pracą swoje powinności spełni, płacąc potem i dłońmi szorstkimi, zlecenia na rzecz miasta wykonując, w ramach swych sił i zdolności, aż do uregulowania zobowiązań wszelkich, które ze sprawiedliwego wynagrodzenia będą potrącane.

### 2.8 Istoty pod protekcją praw
Prawa Neverwinter chronią jedynie istoty rozumne, które mają tendencje do czynienia dobra. Do takich zaliczają się miedzy innymi ludzie, elfy, krasnoludy, niziolki, gnomy, półorkowie, planokrwiści oraz wszyscy ci, którzy do mowy są zdolni i w pokoju pod bramy Neverwinter przychodzą. 
Owa zasada swą opiekę roztacza także na istoty z natury czysto słuszne, prawe i sprawiedliwe jak metaliczne smoki, fey czy niebianie.

Prawa te nie obejmują istot złych, potwornych czy plugawych, takich, które maja oczywistą tendencję do złego. Do tych zaliczają się: nieumarli, czarty, upadli niebianie, potworności, smoki chromatyczne oraz fey mrocznych dworów. Te istoty są wyjęte spod prawa, zaś walka z nimi za rzecz szlachetną jest uważana, jednakże i nawet w tym wypadku, od okrucieństwa stronić należy, śmierć szybką i sprawiedliwą im niosąc. 

Ewentualne objęcie takich istot prawa opieką należy do osobistej decyzji Lorda Nashera. Niech będzie wiadome że Tyr każdemu może przebaczyć o ile ten zechce odpokutować i zmienić drogę postępowania.

## 3. Zbrodnie Przeciwko Bogom

### 3.1 Atak na świątynie
Wszyscy ci, co świątynie plugawią, niszcząc bądź szpecąc boskie przybytki, bądź kradzieży boskiego mienia się dopuszczając, zobowiązani do zapłaty odszkodowania będą, a także odpracowania czynów niecnych robotami na rzecz kościoła urażonego. Przypadki wyjątkowo nikczemne w swej naturze jedynie na splunięcie i wygnanie z miasta będą zasługiwać.

### 3.2 Atak na kapłana
Kto na kapłana bóstwa nie-wrogiego Neverwinter rękę podniesie, w zależności od nikczemności czynu, na śmierć bądź wygnanie skazany zostać może, nawet resztę żywota swego w lochu spędzić, a na domiar zapłaty Pięciu Tysięcy sztuk złota ofiary na rzecz kościoła pokrzywdzonego dokona.

### 3.3 Czczenie sił nieczystych
Za czci oddawaniem czartom i biesom, a także bóstwom, które krzywdy i cierpienia Neverwinter życzą, sami na śmierć będą liczyć mogli, jeśli wrogie działania podejmować będą, bądź też ze swoim kultem z miasta przegnani zostaną, by kryć się po lasach i jaskiniach, gdzie miejsce jest takiego plugastwa.

Kto w służbie Wiar Plugawych działa, łaski kapłańskie od nich otrzymuje, bądź na rzecz ich kościołów działa, ten do miasta Neverwinter wstępu nie ma i wykryty, natychmiast przepędzany będzie.

Wiarami Plugawymi są wszystkie te, które swoimi założeniami zagrożenie dla ludzi i porządku w Neverwinter stanowią. Na mocy Edyktu Nashera, Wiarami Plugawymi są: kulty biesów, czartów i sił nieczystych ze sfer niższych oraz kościoły: Bane'a, Shar, Cyrica.

### 3.4 Czczenie Talosa
O ile wyznawanie Talosa Wiarą Plugawą nie jest, to czyny kapłanów i gorliwych jego wyznawców dobrobytowi, porządkowi i bezpieczeństwu wspólnemu zagrażają. Kapłani Niszczyciela przeto, o ile w Neverwinter mogą przebywać, to wszelkie ich praktyki religijne za Niebezpieczne są uznawane i będą karane z mocy prawa, jakby zwykłymi przestępstwami były, zaś wyznawca, który się owych praktyk dopuści, na domiar zwyczajowej kary z Neverwinter wygnany zostanie.

Gdy kościół jakowy wyjątkową niegodziwością wobec Neverwinter się okaże, na mocy Edyktu za Wiarę Plugawą może być uznany i konsekwencjom z owego prawa podlegać będzie.

## 4. Zbrodnie Przeciwko Mieszkańcom

### 4.1 Podpalenie
Ci, co ogień zaprószają na szczególną wzgardę i naukę zasługują. Za swoje czyny odpokutują pracami ciężkimi na rzecz miasta, pokrywając koszty zniszczenia wywołanego, dodatkowo sakiewki swe o Dwa Tysiące sztuk złota w ramach grzywny odchudzając. Jeśli od prac się migać będą, to bramy miejskie na Dziesięć Lat się przed nimi zamkną.

### 4.2 Gwałt
Ci, co akt Sune hańbią, siłą bądź podstępem do niego przymuszając, na litość liczyć nie będą mogli. Po procesie członki ich zostaną obcięte i zawisną ku uciesze tłumu, by każdy w mieście widział, z czymże chuć niepohamowana się wiąże.

### 4.3 Atak na ludność
Kto agresją dziką się wykazuje i przemocą krzywdzi obywateli bądź przyjezdnych, może sakiewkę swą szykować i z niej Dziesięć Tysięcy sztuk złota na rzecz pokrzywdzonego wypłacić, spędziwszy dekadzień w lochach by nad przeprosinami mógł się zastanowić.

### 4.4 Stosowanie magii
Gdy kto magię praktykuję, by nieumarłych tworzyć, czarty przyzywać i spokój wieczysty zakłócać, sam spokoju wieczystego zazna na stosie płonąc, bądź odpracowując swe występki w Skrytowieży pod nadzorem, aby dla miasta przysługę uczynić.

Kto magią szasta bez opamiętania, zamęt bądź szkody czyniąc, gdy stan wyższej konieczności tego nie usprawiedliwia, Pięć Tysięcy sztuk złota zapłacić będzie musiał i publicznie potępiony zostanie.

### 4.5 Kradzieże
Złodziejska swołocz w Neverwinter tolerowana nie będzie. Na cudze skarby się łaszący ręki lewej pozbawieni zostaną i odszkodowanie pokrywające równowartość szkód pokrzywdzonemu wypłacić zmuszeni zostaną.

### 4.6 Groźby śmierci
Kogo gniew bądź honor poniesie i groźbami śmierci szastać będzie, noc w lochu spędzi by ochłonąć zdołał oraz pokrzywdzonemu Tysiąc złotych monet wypłaci.

### 4.7 Rasizm (??XD)
Kto pozwala, by uprzedzenia jego wobec krwi cudzej na osąd jego wpływały, ten swołocz zdziczała i jako taki będzie traktowany - Szare Płaszcze bronią tępą do porządku go doprowadzą i nawiązkę pokrzywdzonej stronie wypłaci, nie mniejszą niż Jeden Tysiąc monet. Jeśli poza słowami plugawymi do innych czynów dojdzie, poza karą należytą z odpowiednich przepisów wynikającą, nawiązka po dziesięciokroć bardziej dotkliwa będzie i co najmniej Dziesięć Tysięcy monet wyniesie.

### 4.8 Niebezpieczne stworzenia
Kto istoty niebezpieczne bądź popłoch budzące do miasta wprowadza, czy to magią je sprowadzając, czy z lasu prowadząc, ten karze podlega Tysiącu monet i zobowiązany jest do natychmiastowego owej istoty odprawienia.

### 4.9 Nakłanianie do zbrodni
Kto innego mieszkańca namawia do łamania prawa ten również zostanie pociągnięty do odpowiedzialności prawnej za złamane prawo i taką samą też kare otrzyma co osoba która to prawo złamała.

### 4.10 Podszywanie się
Kto za mieszkańca Neverwinter się poda i jego tożsamość ukradnie a następnie złamie prawo lub umowę ten zostanie skazany na najsurowsza wersje kary przewidzianą w prawie które pogwałcił.
Co więcej, z jego dobytku zostanie wypłacone odszkodowanie na rzecz osoby której tożsamość została skradziona a dobre imię naruszone. Odszkodowanie to wynosić będzie od przewiny należne i co najmniej równowartość kary wyniesie.

## 5. Działalność Najemnicza, Awanturnicza i Regulacje dla Przybyszów do Miasta

### 5.1 Licencjonowanie
By działalność najemniczą w mieście prowadzić na szeroką skalę, w grupy się organizując i kontrakty od miasta otrzymywać, licencję wykupić w Targowisku Awanturników należy by kompanię swoją zarejestrować.

### 5.2 Rozwiązywanie sporów
Wszelkie spory między awanturnikami, w których zgoda jest niemożliwą, są doraźnie przez kapłanów bądź paladynów Tyra rozstrzygane, zaś ich wyrok prawnie jest wiążący dla każdej ze stron uczestniczących.

### 5.3 Pojedynki
Gdy awanturnik poczuje, że honor jego urażonym został, pojedynek może odbyć na arenie Targowiska Awanturników. Walka w jakiejkolwiek innej części miasta, jak napaść traktowana będzie i ze stosowną karą się spotka.

### 5.4 Obnażanie broni
Awanturników o krwi gorącej oraz za sławą zabieganych ponownie poucza się o zakazie oręża obnażania i po mieście z nim paradowania.

## 6. O Zawodzie Kartografa:

### 6.1 Zasady mapowania miasta
Mapy Neverwinter, rozkład jego ulic, układ budynków oraz plany tychże, umiejscowienie kanałów oraz wszelakie inne sposoby utrwalania informacji o miasta rozplanowaniu są wyłączną domeną Miejskiego Kartografa oraz jego pomocników.

Jedynie Miejski Kartograf oraz jego pomocnicy mają prawo sporządzać, korygować, konserwować, niszczyć i weryfikować wyżej wspomniane Mapy i ich pokrewne.

Wyżej wspomniane Mapy i ich pokrewne mogą być przechowywane jedynie w warsztacie Miejskiego Kartografa oraz Archiwum Miejskim. Dostęp do nich mają jedynie Miejski Kartograf, Archiwariusze oraz ci, którzy uzyskali glejt Lorda Nashera.

### 6.2 Kary za przewinienia
Wszyscy inni zaś, którzy kopiują, przenoszą, nanoszą zmiany, rozpowszechniają, sprzedają bądź posiadają Mapy Neverwinter wyżej wspomniane i ich pokrewne, za szpiegów uznani będą i kara odpowiednia ich spotka, włącznie z głowy pozbawieniem pod katowskim toporem, jeśli ich wina bezsporną będzie.

## 7. O Przywilejach i Stanie Uprzywilejowanym:

### 7.1 Zakres praw
Każdy przebywający na terenie Neverwinter i ziemiach będących pod miasta protekcją, wobec prawa jest równy i za popełnione zbrodnie będzie należycie sądzony.

Jurysdykcja Neverwinter obejmuje wszelkie przynależne ziemie miasta, Twierdzę Helma jak również Wysoki Trakt od Portu Llast po Leilon, włączając w to te miasteczka, Thundertree i drogę do niego. 

### 7.2 Stan rycerski
Neverwinter uznaje jeden Stan Uprzywilejowany, jakim jest Rycerstwo.

Rycerzem Neverwinter pasowanym trzeba zostać, nie zaś na prawie krwi polegać. Jedynie ci, którzy honorem i dbałością o dobrobyt Neverwinter się wykazują, na pasowanie liczyć mogą.

By być rozważanym na pasowanie, pierwiej Giermkiem Rycerskim zostać trzeba. Giermek u rycerza odbywa termin, ucząc się fachu, kunsztu wojennego i zasad honoru. Decyzja zaś do Rycerza należy, czy dany Giermek jest gotów na pasowanie.

Odpowiedzialnością Rycerza jest Giermek i jego zachowanie. Giermek, który złamie w sposób rażący Prawo Miejskie bądź przeciw Neverwinter wystąpi, świadczy o krótkowzroczności Rycerza, który go na termin przyjął i może prowadzić nawet do przywileju odebrania.

Rodzic będący Rycerzem nie może przyjąć jako Giermka dziecka własnego, by miłość rodzicielska obiektywnego osądu mu nie przysłoniła oraz powinności właściwej nauki na drodze nie stanęła.

Pasowanie odbywa się przed obliczem Lorda Nashera, jego ręką jest też nadawane. 

Ci, którzy pasowania na Rycerza dostąpią, od Lorda Nashera otrzymają magiczny oręż oraz płaszcz, który ich oddanie miastu symbolizuje. Płaszcze owe są statusu symbolem i jedynie Rycerze Neverwinter do noszenia ich są uprzywilejowani.

Rycerze ze wszelkich podatków są zwolnieni, jednakże muszą swym majątkiem, ciałem, sercem, duszą i umysłem bronić Neverwinter i każdemu zagrożeniu wychodzić naprzeciw.

Jedynie ci, którzy są członkami stanu Rycerskiego mogą otrzymać we władanie ziemie poza murami samego Neverwinter, jednakże rodzina ich do dziedziczenia takowych nie ma prawa, o ile sami na Rycerski stan nie zasłużą.

Na mocy traktaków z Sojuszem Lordów, Miastem Żagli, Srebrnymi Marchiami i okolicznymi osadami, Rycerze Neverwinter oraz ich Giermkowie mogą być sądzeni jedynie przed Sądem Wysokim, czyli obliczem Tyra i jego Sędziów w samym Neverwinter i wedle jego praw, niezależnie od tego, gdzie domniemaną zbrodnię popełnić by mieli.

### 7.3 Przywilej Czarnostawski
Przywilejem nadanym mieszkańcom Czarnystawu jest prawo do posiadania nieruchomości na tejże dzielnicy terenie, oraz prowadzenie w nich interesu. Ci, którzy handlować bądź świadczyć usługi w Czarnystawie się zapatrują, mogą to uczynić jedynie w wyznaczonych miejscach targowych, bądź korzystając budynku od mieszkańca Czarnystawu najętego.

## 8. O Mieniu Szkodliwym i Przedmiotach Zakazanych
*autorstwa Miecza Tyra Jurgena Tyberssona*

### 8.1 Posiadanie i wytwarzanie
Kto plugawe przedmioty posiada, nasączone mocą czartów, bogów szkodliwych lub wytworzone w sposób szczególnie okrutny i plugawy, kare więzienia poniesie a także kare majątkowa nawet do 10 000 sztuk złota, zaś ów przedmiot skonfiskowanym zostanie, w celu zniszczenia bądź zabezpieczenia; jeżeli zaś ktoś takie przedmioty wytwarza będzie skazany na karę śmierci.

Poprzez przedmioty plugawe rozumie się takie wyroby które niosły ze sobą wiele cierpienia, szkody lub zniszczenia by zostać stworzone. Dodatkowo pod to również kwalifikują się przedmioty wyciągnięte z Planów Niższych lub stworzone za pomocą czartów czy tez mrocznych Bogów, przedmioty które zostały stworzone poprzez śmierć dobrych i szlachetnych istot jak niebianie, jednorożce i tym podobne, przedmioty posiadające w sobie dusze istot rozumnych, przedmioty, które są przesycone plugawą energią nekromantyczną lub służące do bezbożnego krzywdzenia duszy lub animowania ciała. To jedynie przykłady przedmiotów plugawych i lista może być na mocy Edyktu Nashera uzupełniona, ponieważ zło nigdy nie śpi i zawsze próbuje znajdować coraz to nowsze sposoby na szkodzenie niewinnym.

### 8.2 Handlowanie
Kto przedmiotami przeklętymi lub szkodliwymi handluje, na niewiedzy innych żerując, ten poniesie konsekwencje wypłacając zwrot transakcji za ów handel oraz drugie tyle złota jako odszkodowanie dla pokrzywdzonego

### 8.3 Plugawe substancje
Zakazuje się posiadania oraz użytkowania szkodliwych i niebezpiecznych substancji zielarskich i alchemicznych na terenie Neverwinter. Przez takie używki rozumie się wyroby które natychmiastowo prowadzą do krzywdy i cierpienia, zarówno osoby które je użytkują jak i osób w najbliższym jej otoczeniu. Wyjątek od tego stanowi alchemiczna broń, która jedynie chwilowe skutki wywołuje oraz trwałego uszczerbku na zdrowiu nie czyni.
